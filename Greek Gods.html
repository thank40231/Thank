<html>
  <head>
     <meta charset="utf-8">
    <title>ตำนานเทพเจ้ากรีก</title>
     <style>mark{background-color:skyblue;color:brown;}
    p{text-indent:2em;}</style>
  </head>
  <body background="https://static3.depositphotos.com/1006137/261/i/450/depositphotos_2610905-stock-photo-old-style-grunge-background.jpg">
   <center>
    <h1><mark>ตำนานเทพเจ้ากรีก </mark></h1>
    </center>
    <br><br>
    <mark>ตำนานเทพเจ้ากรีก</mark>
    <br>
    ชาวกรีกโบราณมีความเชื่อที่ว่า 12 เทพเจ้าและเทพธิดากรีกปกครองเอกภพหรือจักรวาล (Universe) จากเขาโอลิมปัส (Month Olympus) ในประเทศกรีซ บทความนี้จะพาผู้อ่านไปทำความรู้จักกับ 12 ตำนานเทพเจ้ากรีกและเทพธิดากรีกแห่งเขาโอลิมปัส รวมถึงชื่อที่หลายคนอาจคุ้นเคยอย่างซูส โพไซดอน และอะพอลโล
    <br><br>
    <h1><mark>ซูส (Zeus) - เทพแห่งท้องฟ้า (God of the Sky)</mark></h1><br>
ราชาแห่งเทพและมนุษย์ทั้งมวล รวมทั้งเป็นผู้ปกครองเขาโอลิมปัส โดยนับว่าเป็นผู้ปกครองและผู้ปกป้องของบรรดาเทพและมนุษย์ ซูสคือเทพที่มีอำนาจสูงสุดตามตำนานเทพเจ้ากรีก พระองค์ทรงเป็นเทพแห่งท้องฟ้าและสายฟ้า สมรสกับเฮรา (Hera) ราชินีแห่งทวยเทพ
    <br><br>
    <br><br>
    <h1><mark>โพไซดอน (Poseidon) - เทพเจ้าแห่งท้องทะเล (God of the Sea)</mark></h1>
    <br>
    โพไซดอนเป็นเทพเจ้าแห่งท้องทะเลและมหาสมุทร รวมทั้งเป็นพี่ชายของซูส มีอำนาจควบคุมผืนน้ำ ทำให้นักเดินเรือเคารพบูชาและขอพรจากโพไซดอนเพื่อให้เดินทางปลอดภัย
นอกจากจะรู้จักกันดีในนามเทพแห่งท้องทะเลแล้ว โพไซดอนยังเป็นเทพแห่งม้าและแผ่นดินไหวอีกด้วย
    <br><br>
    <br><br>
    <h1><mark>แอรีส (Ares) - เทพแห่งสงคราม (God of War)</mark></h1><br>
แอรีสคือบุตรของซูสกับเฮรา เป็นเทพเจ้าแห่งสงคราม อาวุธ ชุดเกราะ เนื่องจากความเกี่ยวข้องกับความรุนแรง แอรีสจึงไม่เป็นที่สักการะเหมือนเทพกรีกองค์อื่น ๆ มีสัญลักษณ์ต่าง ๆ เช่น สุนัข แร้ง หอก และโล่
แอรีสเป็นเทพแห่งการสงครามเช่นเดียวกับอะธีนา แต่อธีนาได้รับการยกย่องและบูชามากกว่า เพราะใช้สติปัญญาวางแผนในการสู้รบ
    <br><br>
    <br><br>
      <h1><mark>อะโฟรไดท์ (Aphrodite) - เทพีแห่งความรัก (Goddess of Love)</mark></h1><br>
อะโฟรไดท์เป็นเทพีแห่งความรัก ความงาม และความปรารถนา ตามตำนานกล่าวว่าเป็นธิดาของซูสหรือผุดขึ้นจากฟองทะเล คำว่า Aphros ในภาษากรีกแปลว่า "ฟอง" อะโฟรไดท์มีสัญลักษณ์ เช่น นกพิราบขาว หงส์ และกุหลาบ
     <br><br>
    <br><br>
      <h1><mark>เฮรา (Hera) - เทพีแห่งสตรี (Goddess of Women)</mark></h1><br>
เฮราเป็นราชินีแห่งเทพทั้งมวล รวมทั้งยังเป็นเทพีแห่งสตรี การสมรส การเกิด และครอบครัว เฮราเป็นมเหสี (และพี่สาว) ของซูส ขึ้นชื่อเรื่องความหึงหวงและความพยาบาทต่อเทพเจ้าองค์อื่น รวมทั้งการแก้แค้นชู้รักและบุตรที่เกิดจากชู้รักของซูส มีสัญลักษณ์สำคัญ เช่น นกยูง
    <br><br>
    <br><br>
     <h1><mark>ดีมิเทอร์ (Demeter) - เทพีแห่งการเก็บเกี่ยว (Goddess of Harvest)</mark></h1><br>
ดีมิเทอร์เป็นเทพีแห่งความอุดมสมบูรณ์ การเก็บเกี่ยว และการเกษตร โดยมีอำนาจควบคุมฤดูกาลและการเพาะปลูก ส่งผลให้ชาวกรีกโบราณบูชาดีมิเทอร์เพื่อขอพรให้มีผลผลิตเพาะปลูกสมบูรณ์ ตัวอย่างสัญลักษณ์ ได้แก่ ข้าวสาลี คบเพลิง และหมู
    <br><br>
    <br><br>
     <h1><mark>อะธีนา (Athena) - เทพีแห่งยุทธศาสตร์ (Goddess of Strategy)</mark></h1><br>
อะธีนาเป็นธิดาของซูส เทพีแห่งยุทธศาสตร์สงคราม ปัญญา และเหตุผล ถือเป็นเทพเจ้าผู้อุปถัมภ์กรุงเอเธนส์ ชาวเอเธนส์ตั้งวิหารพาร์เธนอน (Parthenon) บนอะโครโพลิสในกรุงเอเธนส์ เพื่อถวายเกียรติแด่อะธีนา มีสัญลักษณ์ เช่น นกฮูกและต้นมะกอก
ตำนานเล่าว่าอะธีนาไม่มีพระมารดา โดยเกิดมาจากหน้าผากของซูสพร้อมเสื้อเกราะและอาวุธเต็มยศ
    <br><br>
    <br><br>
      <h1><mark>อะพอลโล (Apollo) - เทพแห่งดวงอาทิตย์ ดนตรี และกวี (God of the Sun, Music and Poetry)</mark></h1><br>
ตามตำนานเทพเจ้ากรีก อะพอลโลคือบุตรของซูส แฝดของอาร์ทิมิส เป็นเทพเจ้าของหลายสิ่งอย่าง เช่น ดวงอาทิตย์ ดนตรี กวี ศิลปะ ยิงธนู การรักษา แสง และความรู้ มีพิณทองคำเป็นเครื่องดนตรีประจำตัว
อะพอลโลมีความสามารถในการรักษาผู้คนให้หายจากโรคภัย แต่หากผู้ใดทำให้โกรธ อะพอลโลก็สามารถทำให้เกิดโรคได้ด้วยลูกธนูของตน
    <br><br>
    <br><br>
      <h1><mark>อาร์ทิมิส (Artemis) - เทพีแห่งการล่า (Goddess of the Hunt)</mark></h1><br>
อาร์ทิมิสคือคู่แฝดของอะพอลโล ธิดาของซูส อาร์ทิมิสเป็นเทพีแห่งการล่า มักจะแสดงในภาพวาดหรือรูปปั้นพร้อมกวางหรือสุนัขล่า และถือคันธนู เป็นเทพีที่ได้รับความนิยมจากผู้คนในชนบท เพราะช่วยปกป้องสัตว์ต่าง ๆ ที่เป็นสัญลักษณ์ เช่น กวาง และหมี
    <br><br>
    <br><br>
    <h1><mark>ฮิฟีสตัส (Hephaestus) - เทพเจ้าแห่งไฟ (God of Fire)</mark></h1><br>
ฮิฟีสตัสเป็นเทพแห่งไฟ งานเหล็ก และงานฝีมือ ช่างตีเหล็กและช่างฝีมือ เป็นบุตรของซูสกับเฮรา สมรสกับเทพีอะโฟรไดท์ ตัวอย่างสัญลักษณ์ ได้แก่ ไฟ ทั่ง ขวาน และค้อน
    <br><br>
    <br><br>
       <h1><mark>เฮอร์มีส (Hermes) - ผู้ส่งสารแห่งปวงเทพ (The Messenger God)</mark></h1><br>
บุตรคนเล็กของซูส เฮอร์มีสได้กลายเป็นผู้ส่งสารแห่งปวงเทพเนื่องจากขึ้นชื่อเรื่องความเร็วและความเชื่อถือได้ และเป็นผู้เจรจาระหว่างมนุษย์และพระเจ้า เป็นผู้พิทักษ์และอุปถัมภ์นักเดินทางและพ่อค้า มีคทางูไขว้ (Caduceus) ที่หลายหน่วยงานใช้เป็นสัญลักษณ์แห่งการแพทย์ในปัจจุบัน ชอบสวมหมวกมีปีก
เฮอร์มีสเป็นเทพโอลิมปัสที่มีอายุน้อยเป็นอันสอง รองจากไดอะไนซัส (Dionysus)
    <br><br>
    <br><br>
    h1><mark>ไดอะไนซัส (Dionysus) - เทพแห่งไวน์ (God of Wine)</mark></h1><br>
ไดอะไนซัสเป็นเทพแห่งไวน์ การเฉลิมฉลอง งานรื่นเริง และการละคร บุตรของซูสกับมนุษย์ เป็นเทพโอลิมปัสที่มีอายุน้อยที่สุด และเป็นเทพโอลิมปัสพระองค์เดียวซึ่งเกิดจากมารดาที่เป็นมนุษย์
    <br><br>
    <br><br>
  </body>
</html>
